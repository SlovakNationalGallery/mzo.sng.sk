---
title: 'Jozef Tiso'
slug: tiso
chapter: '1. kaptiola - Na polceste k slovenskému štátu'
chapterHref: /chapters/1-na-polceste-k-slovenskemu-statu
titleDate: '1887 – 1947'
routes:
    default: /chapters/1-na-polceste-k-slovenskemu-statu/tiso
    canonical: /chapters/1-na-polceste-k-slovenskemu-statu/tiso
    aliases:
        - /chapters/1/tiso
content:
    items: '@self.parent'
returnButtonText: 'Späť na 1. kapitolu'
---

[![Neznámy autor. Deň Hlinkovej mládeže v Bánovciach nad Bebravou. 1941. Slovenský národný archív, Bratislava – fond STK](SVK_TMP.113.jpeg "Deň Hlinkovej mládeže v Bánovciach nad Bebravou")](http://www.webumenia.sk/dielo/SVK:TMP.113?collection=82)

<span class="drop-cap">J</span>ozef Tiso, sa narodil v rodine mäsiara Jozefa Gašpara Tisa. Vysokoškolské štúdium zakončil doktorátom teológie a za kňaza bol vysvätený na základe výnimky, ešte predtým než dosiahol požadovaný vek 24 rokov. Do politiky vstúpil už ako cirkevný hodnostár, v roku 1910 sa stal členom promaďarsky orientovanej Katolíckej ľudovej strany. V roku 1918 však pôsobisko zmenil a stal sa členom výboru Slovenskej ľudovej strany (od roku 1925 nesúcej meno Hlinkova slovenská ľudová strana). V novembri 1925 sa stal poslancom Národného zhromaždenia Československa a onedlho aj predsedom poslaneckého klubu HSĽS, ministrom zdravotníctva a telovýchovy. Patril teda k špičkám straníckeho vedenia.

Po smrti Andreja Hlinku sa stáva Tiso predsedom HSĽS. Má vtedy za sebou okrem rokov politických skúseností aj skúsenosť učiteľa, vojenského kňaza, dlhoročné pôsobenie ako farár v Bánovciach nad Bebravou, ktorého sa nevzdáva napriek pôsobeniu v politike, a množstvo sociálne prospešných aktivít. Ako katolíckemu konzervatívnemu politikovi mu na rozdiel od niektorých spolustraníkov nebol blízky radikalizmus. Jeho štýl politiky je však s demokraciou tažko zlúčiteľný – HSĽS označuje za jedinú stranu, ktorá môže hovoriť v mene Slovákov. V čase Andreja Hlinku však Tiso zrejme netuší, že naplnenie autonomistického programu, ba dokonca aj osamostatnenie Slovenska je bližšie, než by si ktokoľvek trúfol odhadnúť, a že sa udeje aj s jeho výrazným pričinením. 

## Ďalšie médiá
[![Neznámy autor. Z prehliadky Hlinkovej mládeže v Trenčíne. Jozef Tiso pri prejave. 1939.  Slovenský národný archív, Bratislava – fond STK](SVK_TMP.134.jpeg)](http://www.webumenia.sk/dielo/SVK:TMP.134?collection=82)