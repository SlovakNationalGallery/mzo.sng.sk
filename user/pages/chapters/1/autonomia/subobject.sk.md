---
title: Autonómia
published: true
slug: autonomia
chapter: 'Chapter 1: Halfway to the Slovak State'
chapterHref: /chapters/1-na-polceste-k-slovenskemu-statu
routes:
    default: /chapters/1-na-polceste-k-slovenskemu-statu/autonomia
    canonical: /chapters/1-na-polceste-k-slovenskemu-statu/autonomia
    aliases:
        - /chapters/1/autonomia
content:
    items: '@self.parent'
returnButtonText: 'Späť na 1. kapitolu'
---

[![Ján Ladvenica: Boj o slobodu I. 1938. SNG](SVK_SNG.G_4161.jpeg)](http://www.webumenia.sk/katalog?related_work=Boj%20za%20slobodu&author=Ladvenica,%20J%C3%A1n)

<span class="drop-cap">S</span>lovenská krajina sa 7. októbra 1938 stáva autonómnou republikou v štátnom útvare nazývanom Česko-Slovenská republika. Autonómia (z gréckeho autonomos – majúci vlastné zákony) zaručuje autonómnemu územiu právo na vlastné normy a vlastné orgány, ktorých prostredníctvom bude riešiť samostatné otázky v rámci vyššieho celku. Slovensko tak zakladá vlastnú vládu, na jej čele stojí predseda Jozef Tiso, zostavuje vlastný ústavný zákon aj vlastný snem, ktorý prvýkrát zasadá v januári 1939. V tom čase už je HSĽS zlúčená s menšími slovenskými stranami, stáva sa jediným formálnym reprezentantom slovenského národa a okrem nej je povolená činnosť len menšinovej nemeckej a maďarskej strane. 